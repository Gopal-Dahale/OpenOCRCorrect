प्रास्तावना 
'प्राथिमिक शिक्षण अभ्यासक्रम २००४' अनुसार शासनमान्य अभ्यासक्रमावर आधारित इयत्ता पहिली 
ते आठवीच्या पाठ्यपुस्तकांची नवीन माला २००६–२००७ या शालेय वर्षांपासून पाठ्यपुस्तक मंडळ टप्प्याटप्प्याने 
प्रकाशित करत आहे. या मालेतील इयत्ता सातवीचे 'सामान्य विज्ञान' हे पुस्तक आपल्या हाती देताना आम्हांला विशेष आनंद वाटतो. 
निरीक्षण, निवेनद, वर्गीकरण, तुलना सहसंबंध, कार्याकारणभाव, उपयोजन, प्रयोग कौशल्य, 
वैज्ञानिक दृष्टीकोन, अनुमान काढणे या क्षमता आत्मसात कराव्यात तसेच विज्ञान अभ्यासातून आवश्यक जीवन– 
कौशल्ये विद्यार्थ्यांनी आत्मसात करावीत, असा व्यापक दृष्टीकोन समोर ठेवून हे पुस्तक तयार केले आहे. 
विज्ञानाबरोबरच परिसरातील तंत्रज्ञान वापराची ओळख, पर्यावरणविषयक जागरूकता, सामाजिक 
जाणिवा इत्यादींची विचार हे या पुस्तकाचे महत्त्वाचे वैशिष्ट्य आहे. विज्ञानातील संकल्पना आणि संबोधांच्या 
आकलनाबरोबरच या सर्व जाणिवांचे महत्त्व आणि त्यांचा विद्यार्थ्यांमधील विकास ही काळआची गरज लक्षात 
घेऊनच त्यांच्या समावेशाचे प्रयत्न या पुस्तकात केलेले आहेत. 
स्वप्रयत्नाने माहिती मिळवणे, माहितीचे संकलन करणे, निरीक्षण आणि सूचना नोंदवणे यांसारख्या 
कौशल्यांच्या विकासासाठी विविध उपक्रमांचा विचार या पुस्तकात केलेला आहे. अनुभव घ्या, निरीक्षण करा, 
चर्चा करा, माहिती मिळवा अशा शीर्षकांच्या अंतर्गत माहिती दिली आहे. ही माहिती विद्यार्थ्यांच्या वैयक्तिक 
आणि सांघिक अशा दोन्ही स्तरावर व्यक्तिमत्त्व विकासाला पोषक संधी देणारी आहे. 'हे करून पहा' या 
शीर्षकाच्या अंतर्गत विद्यार्थ्यांनी करायचे प्रयोग व कृती दिल्या आहेत. तसेच विद्यार्थ्यांनी करायच्या निवडक 
प्रयोगांची यादीही दिलेली आहे. शिक्षकांनाही ही यादी मार्गदर्शक ठरेल. त्याचबरोबर काही निवडक शब्दाचंआ 
संग्रह दिलेला आहे. त्यातून शब्दकोश पाहण्याचे ज्ञान आणि संदर्भशोधक वृत्ती वाढील लागावी हा उद्देश, 
हे या पुस्तकाचे आणखी एक वैशिष्ट्य आहे. विद्यार्थ्यांना विचारप्रवृत्त करण्यासाठी दिलेल्या पोटप्रश्नांचा वापर 
त्यांना विकासाच्या संधी उपलब्ध होण्याच्या दृष्टीने महत्त्वाचा ठरणार आहे. 

हे पुस्तक निर्दोष व दर्जेदार होण्यासाठी, महाराष्ट्राच्या सर्व भागांतील निवडक शिक्षक, काही 
शिक्षणतज्ज्ञ व विषयतज्ज्ञ यांच्याकडून या पुस्तकांचे समीक्षण करण्यात आले आहे. त्यांच्याकडून आलेल्या सूचना 
व अभिप्राय यांचा काळजीपूर्वक विचार करून या पुस्तकाला अंतिम स्वरूप देण्यात आले आहे. मंडळआची शास्त्र विषय समिती (निमंत्रित) आणि चित्रकार यांच्या आस्थापूर्वक परिश्रमांतून हे पुस्तक तयार करण्यात आले आहे. 
मंडळआची शास्त्र विषय समिती (निमंत्रित), चित्रकार आणि ज्या ज्या तज्ज्ञांचे. शिक्षकांचे सहकार्य मिळआले त्या 
सर्वांचे मंडळ मन:पूर्वक आभारी आहे. 

विद्यार्थी, शिक्षक व पालक या पुस्तकाचे स्वागत करतील, अशी आशा आहे. 

पुणे (स. न. पवार) 
दिनांक : १३ एप्रिल २००८ संचालक 
चैत्र शुद्घ नवमी महाराष्ट्र राज्य पाठ्यपुस्तक निर्मिती व 
अभ्यासक्रम संशोधन मंडळ, पुणे. 










