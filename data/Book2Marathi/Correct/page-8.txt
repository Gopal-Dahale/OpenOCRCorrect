जीवन–कौशल्ये शिक्षण (Life-skills Education) 

जीवन जास्तीत जास्त कार्यक्षमतेने व यशस्वीपणे जगता यावे, यासाठी 
विद्यार्थ्यांची अंगभूत कौशल्ये विकसित करण्याचा सातत्यपूर्ण व सुसंगत प्रयत्न 
म्हणजे 'जीवनकौशल्ये शिक्षण' होय. हे साध्य होण्यासाठी जीवनाच्या प्राथमिक 
टप्यात विद्यार्थ्यांना संधी पुरवणे नितांत गरजेचे आहे. याखेरीज या शिक्षणातून 
विद्यार्थ्यांच्या भौतिक व मानसिक क्षमतांच्या जास्तीत जास्त उपयोगातून त्यांच्या 
व्यक्तिमत्त्वाचा विकास घडवणे हेही एक उद्दिष्ट आहे. 

जागतिक आरोग्य संघटनेने (WHO) यासाठी पुढीलप्रमाणे दहा जीवन 
कौशल्ये पुरस्कृत केली आहेत. 

(१) स्वजागृती (Self awareness) स्वत:च्या क्षमता, मर्यादा, आवडीनिवडी, 
आकांक्षा ओळखण्याचे कौशल्य. 

(२) समानुभूती (Emphathy) : दुसऱ्याच्या भूमिकेत शिरून विचार करण्याचे 
कौशल्य. 

(३) समस्या निराकरण (Problem solving) : उपलब्ध पर्यायांतून योग्य व 
संभाव्य पर्याय निवडून कार्यवाही करण्याचे कौशल्य. 

(४) निर्णय घेणे (Decision making) : समस्या सोडवण्याच्या प्रक्रियेत अनेक 
पर्याय शोधून त्यांतील योग्य स्वीकारण्याचे कौशल्य. 

(५) प्रभावी संप्रेषण (Effective communication): आपले विचार शाब्दिक 
किंवा अशाब्दिक माध्यमातून प्रभावीपणे व्यक्त करण्याचे कौशल्य. 

(६) चिकित्सक विचारप्रक्रिया (Critical thinking) : उपलब्ध माहितीचे 
विश्लेषण व परीक्षण वस्तुनिष्ठपणे करण्याचे कौशल्य 

(७) सर्जनशील विचारप्रक्रिया (Creative thinking) : पारंपरिक व पुनरावृत्तीने 
आढळणाऱ्या पद्धतीपेक्षा वेगळ्या व अभिनव पद्धतीने एखाद्या 
समस्येबद्दल किंवा परिस्थितीबद्दल विचार करण्याचे कौशल्य. 

(८) आंतरव्यक्ती संबंध (Interpersonal relations) : दैनंदिन जीवनात सतत 
संपर्कात असलेल्यांबरोबरचे संबंध ओळखून निर्भळ व स्नेहपूर्ण संबंध राखण्याचे 
कौशल्य. 

(९) भावनांचे समायोजन (Coping with emotions) : आपल्या व इतरांच्या 
भावना, तसेच त्यांचे परिणाम ओळखून त्यांवर नियंत्रण ठेवण्याचे कौशल्य. 

(10) ताणतणावांचे समायोजन (Coping with stress) : ताणतणावांची कारणे 
शोधून त्यांचे होणारे शारीरिक व मानसिक परिणाम लक्षात घेऊन त्यांचे 
व्यवस्थापन करण्याचे कौशल्य. 

वर नमूद केलेली जीवनकौशल्ये वर्गाध्यापनाच्या माध्यमातून साध्य करणे 
अपेक्षित आहे. शास्त्र अध्यापनाची उद्दिष्टे व ही जीवनकौशल्ये यांची 
योग्य सांगड घातल्यास वरीलपैकी बऱ्याच जीवनकौशल्यांचा परिपोष , 
विद्यार्थ्यांमध्ये करणे शक्य होईल. 










