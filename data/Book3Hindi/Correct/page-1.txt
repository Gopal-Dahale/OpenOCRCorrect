१. पादपों में पोषण 

कक्षा ६ में आप पढ़ चुके हैं कि सभी जीवों के 
लिए भोजन आवश्यक है। आप यह भी पढ़ 
चुके है कि कार्बोहाइड्रेट, प्रोटीन, वसा, विटामिन 
एवं खनिज भोजन के घटक हैं। भोजन के ये घटक 
हमारे शरीर के लिए आवश्यक हैं तथा इन्हें पोषक 
कहते हैं। 

सभी जीवों को भोजन की आवश्यकता होती है। 
पादप (पौधे) अपना भोजन स्वयं बना सकते हैं, परंतु 
मानव सहित कोई भी प्राणी अपना भोजन स्वयं नहीं 
बना सकता। वे पादपों अथवा पादपों का आहार ग्रहण 
करने वाले जंतुओं से अपना भोजन प्राप्त करते हैं। 
अत: मानव तथा अन्य प्राणी प्रत्यक्ष अथवा परोक्ष रूप 
से पादपों पर निर्भर करते हैं। 

बूझो जाना चाहता है कि पादप 
अपना भोजन किस प्रकार बनाते हैं। 

१.१ पादपों में पोषण विधि 

केवल पादप ही ऐसे जीव हैं, जो जल, कार्बन 
डाइऑक्साइड एवं खनिज की सहायता से अपना 
भोजन बना सकते हैं। ये सभी पदार्थ उनके परिवेश में 
उपलब्ध होते हैं। 

पोषक पदार्थ सजीवों को शारीरिक संरचना, वृद्धि 
तथा क्षतिग्रस्त भागों के रखरखाव के लिए समर्थ 
बनाते हैं तथा विभिन्न जैव प्रक्रमों के लिए आवश्यक 
ऊर्जा भी प्रदान करते हैं। सजीवों द्वारा भोजन ग्रहण 
करने एवं इसके उपयोग की विधि को पोषण कहते 
हैं। पोषण की वह विधि, जिसमें जीव अपना भोजन 
स्वयं संश्लेषित करते हैं, स्वपोषण कहलाती है। अत: 

ऐसे पादपों को स्वपोपी कहते हैं। जंतु एवं अधिकतर 
अन्य जीव पादपों द्वारा संश्लेषित भोजन ग्रहण करते 
हैं। उन्हें विषमपोपी कहते हैं। 

पहेली जानना चाहती है कि पादपों की 
तरह हमारा शरीर भी कार्बन 
डाइऑक्साइड, जल एवं खनिज से अपना 
भोजन स्वयं क्यों नहीं बना सकता। 

अब हम पूछ सकते है कि पादपों की खाद्य 
फैक्ट्रियाँ कहाँ स्थित हैं? क्या भोजन पादप के सभी 
भागों में निर्मित होता है अथवा केवल कुछ विशेष 
भागों में? पादप अपने परिवेश से कच्ची सामग्री किस 
प्रकार प्राप्त करते हैं? खाद्य फैक्ट्रियों तक उनका 
स्थानांतरण किस प्रकार होता है? 

१ . २ प्रकाश संश्लेषण – पादपों में खाद्य 
संश्लेषण का प्रक्रम 
पत्तियाँ पादप की खाद्य फैक्ट्रियाँ हैं। पादपों में खाद्य 
पदार्थों का संश्लेषण उनकी पत्तियों में होता है। अत: 
सभी कच्चे पदार्थ उन तक पहुँचने चाहिए। मृदा में 

बूझो जाना चाहता है कि जड़ द्वारा 
अवशोषित जल एवं खनिज पत्ती तक 
किस प्रकार पहूँचते हैं? 

उपस्थित जल एवं खनिज जड़ (मूल) द्वारा अवशोषित 
किए जाते है तथा तने के माध्यम हैं पत्तियों तक 
पहुँचाए जाते हैं। पत्ती की सतह पर उपस्थित सूक्ष्म 

















































