कभीकभी जब आप जल्दी–जल्दी खाते हैं, अथवा खाते समय बात करते हैं, आपको हिचकी आती है अथवा घुटन का अनुभव होता है। यह खाद्य कणों के श्वास नली में प्रवेश करने के करण होता है। श्वास नली नासिका से आने वाली वायु का फेफडों तक ले जाती है। यह ग्रसिका के साथ–साथ चलती है। परंतु, ग्रसनी में वायु एवं भोजन मार्ग एक ही होते हैं। फिर भोजन को श्वास नली में प्रवेश करने से किस प्रकार रोका जाता है? भोजन निगलने के समय एक माँसल रचना वाल्व का कार्य करती है, जो श्वासनली को ढक लेती है तथा भोजन को ग्रसनी में भेज देता है। संयोगवश यदि, भोजन के कण श्वास नली में प्रवेश कर जाते है, तो हमें घुटन का अनुभव होता है तथा हिचकी आती है। 

आमाशय का आंतरिक अस्तर (सतह) श्लेष्मल, 
हाइड्रोक्लोरिक अम्ल तथा पाचक रस स्रावित करता है। 
श्लेष्मल आमाशय के आंतरिक अस्तर को सुरक्षा प्रदान 
करता है। अम्ल अनेक ऐसे जीवाणुओं को नष्ट करता 
है, जो भोजन के साथ वहाँ तक पहुँच जाते हैं। साथ ही 
यह माध्यम को अम्लीय बनाता है। पाचक रस (जठर 
रस) प्रोटीन को सरल पदार्थों में विघटित कर देता है। 

क्षुद्रांत्र 

क्षुद्रांत्र लगभग 7.5 मीटर लंबी अत्यधिक कुंडलित 
नली है। यह यकृत एवं अग्न्याशय से स्राव प्राप्त करती 
है। इसके अतिरिक्त इसकी भित्ति से भी कुछ रस 
स्रावित होते हैं। 
यकृत गहरे लाल–भूरे रंग की ग्रंथि है, जो उदर 
के ऊपरी भाग में दाहिनी (दक्षिण) ओर अवस्थित 
होती है। यह शरीर की सबसे बड़ई ग्रंथि है। 
यह पित्त रस स्रावित करती है, जो एक थैली में 
संग्रहित होता रहता है, इसे पित्ताशय कहते हैं 
(चित्र 2.2) । पित्त रस वसा के पाचन में महत्त्वपूर्ण 
भूमिका निभाता है। 

अग्न्याशय हल्के पीले रंग की बड़ई ग्रंथि है, जो 
आमाशय के ठीक नीचे स्थित होती है (चित्र 2.2 ) । 
‘अग्न्याशयिक रस', कार्बोहाइड्रेट्स एवं प्रोटीन पर 
क्रिया करता है तथा इनको उनके सरल रूप में 
परिवर्तित कर देता है। आंशिक रूप से पचा भोजन 
अब क्षुद्रांत्र के निचले भाग में पहुँचता है जहाँ आंत्र 
रस पाचन क्रिया को पूर्ण कर देता है। कार्बोहाइड्रेट 
सरल शर्करा जैसे कि ग्लूकोस में परिवर्तित हो जाते हैं। 
‘वसा', वसा अम्ल एवं गिल्सरऑल में तथा ‘प्रोटीन’ 
ऐमीनो अम्ल में परिवर्तित हो जाती है। 

एक विलक्षण दुर्घटना द्वारा आमाशय की कार्य प्रणाली की खोज हुई। सन् 
1822 ई. में एलेक्सिस सेंट मार्टिन नामक व्यक्ति गोली लगने के कारण बुरी 
तरह से घायल हुआ। गोली से वक्ष क्षतिग्रस्त हो गया तथा आमाशय में एक 
छिद्र हो गया । उसे विलियम ब्यूमऑण्ट नामक अमरीकी सैनिक चिकित्सक के 
पास ले जाया गया। चिकित्सक ने उसकी जान तो बचा ली परन्तु वह 
आमाशय का छिद्र भली–भाँति बंद न कर सका (चित्र २.८)। ब्यूमऑण्ट को 
छिद्र में से आमाशय के अंदर झाँकने का दुर्लभ अवसर प्राप्त हुआ। उसने 
कुछ रोचक प्रेक्षण किए। 

ब्यूमऑण्ट ने देखा कि आमाशय भोजन का मंथन कर रहा था। इसकी 
भित्ति से तरल स्रावित हो रहा था, जो भोजन को पचा सकता था। उसने 
यह भी देखा कि आमाशय क्षुद्रांत्र में तभी खुलता है, जब आमाशय में 
भोजन का पाचन पूरा ही जाता है। 



चित्र 2.8 एलेक्सिस सेंट मार्टिन का 
गोली का घाव 
–––––––––––––––––––––––––––––––– 
प्राणियों में पोषण 17 
–––––––––––––––––––––––––––––– 













