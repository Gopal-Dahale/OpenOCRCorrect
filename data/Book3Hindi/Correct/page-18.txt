
क्षुद्रांत्र में अवशोषण 

पचा हुआ भोजन अवशोषित होकर क्षुद्रांत्र की भित्ति 
में स्थित रुधिर वाहिकाओं में चला जाता है। इस प्रक्रम 
को अवशोषण कहते हैं। क्षुद्रांत्र की आंतरिक भित्ति 
प्रर अंगुली के समान उभरी हुई संरचनाएँ होती हैं, 
जिन्हें दीर्घरोम अथवा रसांकुर कहते हैं। क्या आप 
अनुमान लगा सकते है कि दीर्घरोम की आंत्र में क्या 
भूमिका है? दीर्घरोम पचे हुए भोजन के अवशोषण हेतु 
तल क्षेत्र बढ़आ देते हैं। प्रत्येक दीर्घरोम में सूक्ष्म रुधिर 
वाहिकाओं का जाल फैला रहता है। दीर्घरोम की सतह 
से पचे हुए भोजन का अवशोषण होता है। अवशोषित 
पदार्थों का स्थानांतरण रुधिर वाहिकाओं द्वारा शरीर के 
विभिन्न भागों तक होता है, जहाँ उनका उपयोग 
जटिल पदार्थों को बनाने में किया जाता है। इस प्रक्रम 
को स्वांगीकरण कहते हैं। कोशिकाओं में उपस्थित 
ग्लूकोस का विघटन ऑक्सीजन की सहायता से कार्बन 
डाइऑक्साइड एवं जल में हो जाता है और ऊर्जा मुक्त 
होती है। भोजन का वह भाग, जिसका पाचन नहीं हो 
पाता अथवा अवशोषण नहीं होता, बृहदांत्र में भेज 
दिया जाता है । 

बृहदांत्र 

बृहदांत्र, क्षुद्रांत्र की अपेक्षा चौड़ई एवं छोटी होती है। 
यह लगभग 1.5 मीटर लंबी होती है। इसका मुख्य 
कार्य जल एवं कुछ लवणों का अवशोषण करना है। 
बचा हुआ अपचित पदार्थ मलाशय में चला जाता है 
तथा अर्धठोस मल के रूप में रहता है। समय–समय पर 

गुदा द्वारा यह मल बाहर निकाल दिया जाता है। इसे 
निष्कासन कहते हैं। 

2.3 घास खाने जाले जंतुओं में पाचन 

क्या आपने गाय, भैंस तथा घास खाने वाले (शाकाहारी) 
अन्य जंतुओं को देखा है? वे उस समय भी लगातार 
जुगाली करते रहते हैं, जब वे वास या चारा न खा रहे 
हों। वास्तव में वे पहले घास को जल्दी–जल्दी निगलकर 
आमाशय के एक अलग भाग में भंडारित कर लेते 
हैं। यह भाग रूमेन (प्रथम आमाशय) कहलाता है 
(चित्र 2.9) । यहाँ पर भोजन का आंशिक पाचन होता 
है, जिसे जुगाल (कड) कहते हैं। परंतु बाद में जंतु 
इसको छोटे पिंडकों के रूप में पुन: मुख में लाता है 
तथा जिसे वह चबाता रहता है। इस प्रक्रम को रोमन्थन 


चित्र 2.9 किसी रोमन्थी का आमाशय 

कभी–कभी आपको जलरूपी पतले मल के बार–बार निष्कासन की आवश्यकता होती है। इस स्थिति को दस्त कहते हैं। यह संक्रमण, खाद्य विषाक्तता अथवा अपच के कारण होता है। भारत में, विशेषकर बच्चों में यह अति सामान्य स्थिति है। चरमावस्था में यह घातक भी हो सकता है। इसका मुख्य कारण शरीर से जल एवं लवण की अत्यधिक क्षति होना है। इसे सहजता से नहीं टालना चाहिए। चिकित्सक के पास जाने से पूर्व ही रोगी को उबालकर ठंडा किए हुए जल में एक चुटकी नमक एवं चीनी घोलकर पिलाना चाहिए। इसे जीवन रक्षक घोल अथवा ओ.आर.एस. कहते हैं। 

––––––––––––––––––––––––––––– 
18 विज्ञान 
––––––––––––––––––––––––– 




