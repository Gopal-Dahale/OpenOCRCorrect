(जुगाली करना) कहते हैं तथा ऐसे जंतु रूमिनैन्ट 
अथवा रोमन्थी कहलाते हैं। 

घास में सेलुलोस की प्रचुरता होती है, जो एक 
प्रकार का कार्बोहाइड्रेट है। बहुत–से जंतु एवं मानव 
सेलुलोस का पाचन नहीं कर पाते। 

पहेली जानना चाहती है कि ये जंतु 
भोजन करते समय इसे भली–भाँति 
क्यों नहीं चबा पाते? 

बूझो जानना चाहता है कि मनुष्य 
मवेशियों की तरह सेलुलोस को 
क्यों नहीं पचा सकता? 

रूमिनैन्ट्स में क्षुद्रांत्र एवं बृहदांत्र के बीच एक 
थैलीनुमा बड़ई संरचना होती है (चित्र 2.9) । भोजन 
के सेलुलोस का पाचन यहाँ पर कुछ जीवाणुओं द्वारा 
किया जाता है, जो मनुष्य के आहार नाल में अनुपस्थित 
होते हैं। 

अब तक आपने उन जंतुओं के विषय में पढ़आ, 
जिनमें पाचन तंत्र पाया जाता है। परंतु ऐसे बहुतसे 
सूक्ष्म प्राणी हैं, जिनमें न तो मुख होता है और न ही 
पाचन तंत्र। फिर वे, किस पकार भोजन का अंतर्ग्रहण 
करते हैं तथा उसका पाचन करते हैं? खंड 2.4 में 
आप भोजन ग्रहण करने की एक अन्य रोचक विधि 
का अध्ययन करेंगे। 

2.4 अमीबा में संभरण एवं पाचन 

अमीबा जलाशयों में पाया जाने वाला एककोशिक 
जीव है। अमीबा की कोशिका में एक कोशिका 
झिल्ली होती है, एक गोल सघन केन्द्रक एवं कोशिका 
द्रव्य में बुलबुले के समान अनेक धानियाँ होती है 

–––––––––––––––––––––– 
प्राणियों में पोषण 
––––––––––––––––––––– 

(चित्र 2.10) । अमीबा निरंतर अपनी आकृति एवं 
स्थिति बदलता रहता है। यह एक अथवा अधिक 
अँगुली के समान प्रवर्ध निकालता रहता है, जिन्हें 
पादाभ (अर्थात् कृत्रिम पाँव) कहते हैं, जो इन्हें गति 
देने एवं भोजन पकड़ने में सहायता करते हैं। 

अमीबा कुछ सूक्ष्म जीवों का आहार करता है। 
जब इसे भोजन का आभास होता है, तो यह खाद्य 
कण के चारों और पादाभ विकसित करके उसे 
निगल लेता है। खाद्य पदार्थ उसकी खाद्य धानी में 
फँस जाते है (चित्र 2.10) । 

केंद्रक 

पादाभ 

खाद्य कणिका 
(अंतर्ग्रहण) 

खाद्य धानियाँ 

बहिक्षेपित अपशिष्ट 

चित्र 2.10 अमीबा 

खाद्य धानी में ही पाचक रस स्रावित होते हैं। ये 
खाद्य पदार्थ पर क्रिया करके उन्हें सरल पदार्थों में 
बदल देते हैं। पचा हुआ खाद्य धीरेधीरे अवशोषित हो 
जाता है। अवशोषित पदार्थ अमीबा की वृद्धि, रख–रखाव 
एवं गुणन के लिए उपयोग किए जाते हैं। बिना पचा 
अपशिष्ट खाद्यधानी द्वारा बाहर निकाल दिया जाता है। 

भोजन के पाचन का आधारभूत प्रक्रम सभी प्राणियों 
में समान है, जिसमें खाद्य पदार्थ सरल पदार्थों में 
परिवर्तित किए जाते हैं एवं ऊर्जा मुक्त होती है। अगले 
अध्याय में आप आंत्र द्वारा अवशोषित खाद्य पदार्थों 
का शरीर के अन्य भागों में स्थानांतरण के विषय 
में पढ़एंगे। 

–––––––––––––– 
19 
–––––––––––– 








