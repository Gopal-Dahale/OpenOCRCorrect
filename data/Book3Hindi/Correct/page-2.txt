
आपने देखा है कि इमारतें ईंटों से बनती हैं। इसी प्रकार 
सजीवों का शरीर सूक्ष्म इकाइयों से बनता है, जो कोशिका 
कहलाती हैं। कोशिकाओं को सूक्ष्मदर्शी द्वारा देखा जा सकता 
है। कुछ जीव मात्र एक कोशिका के बने होते हैं। कोशिका 
एक पतली बाह्य संरचना द्वारा घिरी होती है, जिसे कोशिका 
झिल्ली कहते हैं। इसमें केंद्र में स्थित एक सुस्पष्ट संरचना 
भी होती है, जो केंद्रक कहलाती है (चित्र 1.1) । केंद्रक 
चारों और से जेली के संभान एक पदार्थ से घिरा होता है, 
जिसे कोशिका द्रव्य कहते हैं। 

रंध्रों द्वारा वायु में उपस्थित कार्बन डाइऑक्साइड प्रवेश 
करती है। यह रंध्र द्वारकोशिकाओं द्वारा घिरे होते हैं। 
ऐसे छिद्रों को रंध्र कहते हैं। 

जल एवं खनिज, वाहिकाओं द्वारा पत्तियों तक 
पहुँचाए जाते हैं। ये वाहिकाएँ नली के समान होती हैं 
तथा जड़, तना, शाखाओं एवं पत्तियों तक फैली होती 
हैं। पोषकों को पत्तियों तक पहुँचाने के लिए ये 
वाहिकाएँ एक सतत् मार्ग बनाती हैं। पादपों में पदार्थों 
के परिवहन के विषय में आप अध्याय 11 में पढ़ेंगे। 

पहेली जानना चाहती है कि पत्तियों में 
ऐसी क्या विशेषता है कि वे खाद्य पदार्थों 
का संश्लेषण कर सकती है परंतु पादप के 
दूसरे भाग नहीं। 

पत्तियों में एक हरा वर्णक होता है, जिसे क्लोरोफिल 
कहते हैं। क्लोरोफिल सूर्य के प्रकाश (सौर प्रकाश) 
की ऊर्जा का संग्रहण करने में पत्ती की सहायता 
करता है। इस ऊर्जा का उपयोग जल एवं कार्बन 
डाइऑक्साइड से खाद्य संश्लेषण में होता है, क्योंकि 
खाद्य संश्लेषण सूर्य के प्रकाश की उपस्थिति में होता 
है। इसलिए इसे प्रकाश संश्लेषण कहते हैं। अत: 
हमने देखा कि क्लोरोफिल, सूर्य का प्रकाश, कार्बन 


चित्र 7. 7 कोशिका का आरेख चित्र 

डाइऑक्साइड एवं जल, प्रकाश संश्लेषण के लिए 
आवश्यक हैं। इस पृथ्वी पर यह एक अद्वितीय प्रकम 
है। पत्तियों द्वारा सौर ऊर्जा संग्रहित की जाती है तथा 
पादप में खाद्य के रूप में संचित हो जाती है। अतः 
सभी जीवों के लिए सूर्य ऊर्जा का चरम स्रोत है। 

क्या आप कल्पना कर सकते है कि प्रकाश 
संश्लेषण नहीं होगा, तो क्या होगा? 

प्रकाश संश्लेषण न होने की स्थिति में पादपों का 
अस्तित्व नहीं होगा। सभी जीवों का अस्तित्व प्रत्यक्ष 
अथवा परोक्ष रूप से पादपों द्वारा निर्मित भोजन पर 
निर्भर करता है। इसके अतिरिक्त सभी जीवों के लिए 
परमावश्यक ऑक्सीजन भी प्रकाश संश्लेषण के दौरान 
निर्मित होती है। प्रकाश संश्लेषण को अनुपस्थिति में, 
पृथ्वी पर जीवन की कल्पना असंभव है। 

प्रकाश संश्लेषण के दौरान पत्ती की क्लोरोफिलयुक्त 
कोशिकाएँ (चित्र 1.2), सूर्य के प्रकाश की उपस्थिति 
में, कार्बन डाइऑक्साइड एवं जल से कार्बोहाइड्रेट का 
संश्लेषण करती हैं (चित्र 1.3) । इस प्रक्रम को निम्न 
समीकरण द्वारा दर्शा सकते हैं: 

सूर्य का प्रकाश 
कार्बन डाइऑक्साइड + जल ––––––––––––––––––––––> 
क्लोरोफिल 


कार्बोहाइड्रेट + ऑक्सीजन 

इस प्रक्रम में ऑक्सीजन निर्मुक्त होती है। 
कार्बोहाइड्रेट अंतत: मंड (स्टार्च) में परिवर्तित हो 



विज्ञान 























