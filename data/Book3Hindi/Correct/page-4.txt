
चित्र 1.4 विभिन्न रंगों की पत्तियां 

कर सकते हैं कि इनका रंग हरा क्यों होता है? इनमें 
क्लोरोफिल होता है, जिसके करण ये हरे दिखाई देते 
हैं। शैवाल भी प्रकाश संश्लेषण द्वारा अपना भोजन 
स्वयं बनाते हैं। 

पादपों में कार्बोहाइड्रेट के अतिरिक्त अन्य 
खाद्यों का संश्लेषण 

अभी आपने पढ़ा कि प्रकाश संश्लेषण प्रक्रम द्वारा 
पादप (पौधे) कार्बोहाइड्रेट का संश्लेषण करते हैं। 
'कार्बोहाइड्रेट' कार्बन, हाइड्रोजन एवं ऑक्सीजन से 
बनते हैं। इनका उपयोग खाद्य के अन्य घटकों के 
संश्लेषण में होता है। परन्तु प्रोटीन नाइट्रोजनी पदार्थ हैं, 
जिनमें कार्बन, ऑक्सीजन एवं हाइड्रोजन के अतिरिक्त 
नाइट्रोजन भी होती है। पादपों को नाइट्रोजन कहाँ से 
प्राप्त होती है? 

याद कीजिए, वायु में नाइट्रोजन गैसीय अवस्था में 
प्रचुर भात्रा में पाई जाती है। परन्तु, पादप इसका 
अवशोषण इसी रूप में नहीं कर सकते। मिट्टी में कुछ 
विशेष जीवाणु होते हैं, जो गैसीय नाइट्रोजन को 
उपयोगी यौगिकों में परिवर्तित कर मृदा में निर्मुक्त करते 
हैं। यह विलेय पदार्थ पादपों द्वारा जल के साथ 
अवशोषित कर लिए जाते हैं। संभवत: आपने देखा है 
कि किसान अपने खेतों में उर्वरक तथा खाद डालते हैं, 
जिनमें नाइट्रोजनी पदार्थों की प्रचुरता होती है। इस 
प्रकार अन्य संघटकों के साथ पादपों की नाइट्रोजन की 

माँग की आपूर्ति को जाती है। इसके पश्चात् पादप 
खाद्य के अन्य संघटकों, जैसे कि प्रोटीन एवं वसा का 
संश्लेषण करते हैं। 

1.3 पादपों में पोषण की अन्य विधियाँ 

कुछ पादप (पौधे ) ऐसे भी हैं, जिनमें क्लोरोफिल नहीं 
पाया जाता। वे अपना भोजन संश्लेषित नहीं कर 
सकते। वे कैसे जीवित रहते हैं, तथा वे पोषक किस 
प्रकार प्राप्त करते हैं? मनुष्य एवं अन्य प्राणियों की 
तरह ये पादप भी अपने पोषण के लिए अन्य पादपों 
द्वारा निर्मित खाद्य पर निर्भर होते हैं। वे विषमपोषी 
प्रणाली का उपयोग करते हैं। चित्र 1.5 को ध्यान से 
देखिए। क्या आपको एक वृक्ष के तने एवं शाखाओं से 
लिपटी रस्सीनुमा पीले रंग की संरचना दिखाई देती है? 
ये अमरबेल का पादप है। इसमें क्लोरोफिल नहीं होता 
है। ये अपना भोजन उस पादप से प्राप्त करते हैं, जिस 
पर ये आरोहित होते हैं। जिस पर ये आरोहित होते हैं, 
वह पादप परपोषी कहलाता है। क्योकि अमरबेल जैसे 
पादप परपोषी को अमूल्य पोषकों से वंचित करते हैं, 
अत: इन्हें परजीवी कहते हैं। क्या हम एवं अन्य जंतु 

चित्र 1.5 परपोषी पादप पर अमरबेल 

–––––––––– 
विज्ञान 
–––––––––– 













