पहेली ने बताया कि यीस्ट एवं छत्रक 
जैसे अनेक कवक उपयोगी भी हैं; परंतु 
कुछ कवक पादपों, जंतुओं एवं मनुष्य में 
रोग उत्पन्न करते हैं। कुछ कवकों का 
उपयोग औषधि के रूप में भी होता है। 

कुछ जीव एक–दूसरे के साथ रहते है तथा अपना 
आवास एव पोषक तत्व एक–दूसरे के साथ बाँटते हैं। 
इसे सहजीवी संबंध कहते हैं। उदाहरणत: कुछ कवक 
वृक्षों की जड़ों में रहते हैं। वृक्ष कवक को पोषण प्रदान 
करते हैं, बदले में उन्हें जल एवं पोषकों के अवशोषण 
में सहायता मिलती है। वृक्ष के लिए इस संबंध का 
विशेष महत्व है। 

लाइकेन कहे जाने वाले कुछ जीवों में दो भागीदार 
होते हैं। इनमें से एक शैवाल होता है तथा दूसरा 
कवक। शैवाल में क्लोरोफिल उपस्थित होता है, जबकि 
कवक में क्लोरोफिल नहीं होता। कवक शैवाल को 
रहने का स्थान ( आवास), जल एवं पोषक तत्व 
उपलब्ध कराता है तथा बदले में शैवाल प्रकाश संश्लेषण 
द्वारा संश्लेषित खाद्य कवक को देता है। 

1-5 मृदा में पोषकों की पुन: पूर्ति किस 
प्रकार होती है? 

क्या आपने किसानों को अपने खेतों में अथवा माली 
को बगीचे के लऑन एवं गमलों में खाद अथवा उर्वरक 
डालते देखा है? क्या आप जानते है कि वे इन्हें मृदा 
में क्यों मिलाते हैं? 

आप पढ़ चुके हैं कि पादप मृदा से खनिज पोषक 
तत्व अवशोषित करते हैं। अत: मृदा में इनकी मात्रा 
लगातार कम होती जाती है। उर्वरक एवं खाद में 
नाइट्रोजन, पोटैशियम, फऑस्फोरस जैसे पादप पोषक होते 
हैं। पादपों द्वारा लगातार उपयोग किए जाने के कारण 
मृदा में उनकी मात्रा धीरे–धीरे कम होती जाती है। 
––––––––––––––––– 
पादपों में पोषण 
–––––––––––––––– 

इसलिए मृदा को इन पोषक तत्वों से समृद्ध करने के 
लिए भूमि में उर्वरक तथा खाद मिलाने की आवश्यकता 
होती है। यदि हमेँ पादप के पोषण की आवश्यकता के 
बारे में ज्ञान हो, तो हम न केवल पादपों को उगा सकते 
हैं बल्कि उन्हें स्वस्थ भी रख सकते हैं। 

पादपों के पोटीन बनाने के लिए सामान्यत: नाइट्रोजन 
की अधिक आवश्यकता होती है। फसल कटाई के 
बाद मृदा में नाइट्रोजन की कमी हो जाती है। यद्यपि 
वायु में नाइट्रोजन गैस प्रचुर मात्रा में उपलब्ध होती है, 
परंतु पादप इसका उपयोग उस प्रकार करने में असमर्थ 
होते हैं, जैसे वे कार्बन डाईऑक्साइड का उपयोग 
करते हैं। पौधे नाइट्रोजन को विलेय रूप में ही 
अवशोषित कर सकते हैं। कुछ जीवाणु जो राइजोबियम 
कहलाते हैं, वायुमंडलीय नाइट्रोजन को विलय पदार्थों 
में परिवर्तित कर देते हैं। परंतु राइजोबियम अपना भोजन 
स्वयं नहीं बना सकते। ये चना, मटर, मूँग, सेम तथा 
अन्य पत्तीदार पादपों की जड़ों में रहते है तथा उन्हें 
नाइट्रोजन की आपूर्ति कराते हैं। अधिकतर दालें फलीदार 
पादपों से प्राप्त होती हैं। इसके बदले पादप राइजोबियम 
जीवाणु को आवास एवं खाद्य प्रदान करते हैं। उनमें 
सहजीवी संबध होता है। इस संबध का किसानों के 
लिए विशेष महत्व है। दालों की फसलों के लिए उन्हें 
मृदा में नाइट्रोजनी उर्वरक देने की आवश्यकता नहीं 
पड़ती। यही नहीं दाल की फसल उगाने के बाद 
अगली फसल के लिए भी सामान्यत: उर्वरकों की 
आवश्यकता नहीं रहती। 

इस अध्याय में आपने पढ़ा कि अधिकतर पादप 
स्वपोषी होते हैं। केवल बहुत कम पादप ही अन्य 
पोषण प्रणाली अपनाते हैं, जैसे कि परजीवी एवं 
मृतजीवी। परजीवी एवं मृतजीवी दूसरे पादपों से पोषण 
प्राप्त करते हैं। सभी प्राणी अपने भोजन के लिए पादप 
तथा अन्य प्राणियों पर निर्भर रहते हैं, अत: उन्हें विषमपोषी 
के रूप में समूहीकृत किया गया है। क्या हम कह सकते 
है कि कीटभक्षी पौधे आंशिक विषमपोषी हैं? 

––––––––– 
7 
––––––––– 





























